---
title: "မုန့်လုံး စက္ကူကပ် Enchancements"
description: "title အတိုင်းပါပဲ"
pubDate: 2024-02-17
tags: ["mm"]
---

ဒီမနက် ပျင်းပျင်းနဲ့ ဘလော့လေးတခုလောက်တော့ ရေးမယ်ဆိုပြီး စဉ်းစားမိတယ်။

တကယ်ရေးတဲ့ဘက်ကိုမရောက်ခင် အရင်ဆုံး ကိုယ့် site ကို တချက်လောက်သွားကြည့်ဖြစ်မိကာမှ ဒီနေရာလေးက ဒါလေးထည့်လိုက်ရင်ကောင်းမယ်၊ ဟိုနေရာလေးကိုတော့ ဒါလေးထည့်လိုက်မယ်နဲ့ဆိုပြီး ကုဒ်ဘက်ရောက်သွားရော။
ပြီးရင်လည်း ရေးလိုက်ဖျက်လိုက်နဲ့ မသိသာတဲ့အရောင်လေးတခုပဲ ချိန်းဖြစ်လိုက်တယ်။ သိပ်မထူးပါဘူး။

ဓာတ်ပုံထည့်ရဖို့ကတော့ သေချာပေါက်လုပ်ရမယ်။ အခုလည်း ထည့်လို့တော့ရပါတယ်။ ဒါပေမယ့် ပိုစ့်တွေက markdown ဖိုင်ကနေ ယူထားတာဆိုတော့ ကြိုက်သလို စတိုင်ပြင်လို့မရဖြစ်နေတာ၊ သုံးထားတဲ့ framework ကိုယ်တိုင်ကိုက ခုနောက်ပိုင်းထွက်တွေလိုမျိုး image dimensions တွေကအစ လိုက်ကိုင်ပေးနေတော့ သူ့ API တွေပြန်ကြည့်ရမလိုဖြစ်နေပြီ။ ပြန်ကြည့်တယ်လို့သာပြောတာပါ၊ အရင်ဗားရှင်းကတည်းက မထိဖြစ်တာ အခုဆို မေဂျာဗားရှင်းတခုနှစ်ခုလောက်တောင် ကျော်နေပြီဆိုတော့ အစအဆုံးနီးပါးပြန်ကြည့်ဖြစ်မှာပါပဲ။ ဒီလိုနဲ့ အစအဆုံးပြန်ကြည့်တာကလည်း ပြီးမှာမဟုတ်တော့ ဒီဘက်ပြန်မရောက်၊ ပြန်မပြင်ဖြစ်။ နောက်ပြန်ကြည့်မှ ပြန်ပြင်ချင်စိတ်ပေါက်၊ ပြီး အစကပြန်ကြည့်။ ဒီလိုနဲ့ ဂျာအေးသူ့အမေရိုက်နေတာ ဒီဆိုက် အစကတည်းကပါပဲ။

"ပါဖက်ရှင်းနစ်" လို့ပြောမလား အဲလို __အိုစီဒီ__ ရှိတာ တော်တော်ဆိုးတယ်။ အဓိကကတော့ တခါတလေ ဖြစ်သလိုလုပ်လိုက်မှရမယ်ထင်တယ်။ "ဖြစ်သလို" ဆိုတာ ပြောရရင် __မရောင်တာတွေလိုက်ပြီး ဆီမလူး__ ဖို့လို့ပဲပြောမလား၊ တနေရာရာမှာတော့ _draw the line_ လုပ်မှရမယ်။ ဘယ်နေရာမှဆွဲရမယ်ဆိုတာကတော့ ကိုယ်လိုချင်တဲ့ result၊ ရှိစေချင်တဲ့ quality စတာတွေမှာမူတည်မှာပေါ့။

အဲ့ _တဝက်တပျက်_ အကျင့်က ဖြတ်မှရမယ်။ မဟုတ်ရင် ဘာမှပြီးအောင်မလုပ်ဖြစ်၊ ဟိုစပ်စပ်ဒီစပ်စပ်နဲ့။ ပြီးရင် ဘာရလဒ်မှ ဟုတ်တိပတ်တိမထွက်၊ အချိန်ကုန်တာပဲအဖက်တင်။

ပြောလို့သာပြောတာပါ။ အခုရေးရင်းနဲ့တောင် စာပိုဒ်တခုနဲ့တခုခြား နည်းနည်းပိုခြားလိုက်ရင်ကောင်းမယ်တို့၊ domain လေးတခုလောက်ဝယ်လိုက်ရင် ကောင်းမလားတို့၊ အရင်က စာရေးဖို့အကြောင်းပြောထားတဲ့ blog တချို့[^1] [^2]ပြန်ဖတ်မလားလို့။​ လုပ်ချင်တာတွေများနေတာပဲ။

[^1]: [Why You Should Blog Even if No One Reads it](https://shubhamjain.co/2022/07/01/why-should-blog-even-if-no-one-reads/)
[^2]: [you-should-write-blogs](https://sites.google.com/site/steveyegge2/you-should-write-blogs)

